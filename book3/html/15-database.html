<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Untitled</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <link rel="stylesheet" href="http://thisisdallas.github.io/Simple-Grid/simpleGrid.css">
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
</head>
<body>
<p>%</p>
<h1 id="utilizzo-di-database-e-sql">Utilizzo di database e SQL</h1>
<h2 id="cosè-un-database">Cos’è un database?</h2>

<p>Un <em>database</em> è un file progettato per la conservazione di dati. La maggior parte dei database è organizzata come un dizionario, nel senso che viene creata una correlazione tra chiavi e valori. La differenza principale è che il database è conservato su disco (o su altro tipo di memoria permanente), quindi i dati permangono anche quando il programma viene chiuso. Poiché un database è archiviato in una memoria permanente, può conservare molti più dati rispetto ad un dizionario, che è limitato dalle dimensioni della memoria nel computer.</p>

<p>Come un dizionario, il database è stato progettato per garantire un’elevata velocità d’inserimento e di accesso ai dati, anche per grandi quantità degli stessi. Il software del database mantiene le sue prestazioni aggiornando gli <em>indici</em> durante l’inserimento di nuovi dati in modo da consentire al computer di accedere rapidamente a una determinata voce.<br />
Esistono diverse tipologie di database che vengono utilizzati per una vasta gamma di scopi tra cui: Oracle, MySQL, Microsoft SQL Server, PostgreSQL e SQLite. In questo libro ci concentreremo su SQLite, in quanto molto comune e già integrato in Python. SQLite è progettato per essere <em>integrato</em> in altre applicazioni per fornire supporto nella gestione dei dati. Ad esempio, in modo simile a molti altri prodotti, anche il browser Firefox utilizza internamente il database SQLite . <a href="http://sqlite.org/" class="uri">http://sqlite.org/</a> SQLite si adatta bene ad alcuni dei problemi di manipolazione dei dati che incontriamo in Informatica come l’applicazione di spider in Twitter che descriveremo in questo capitolo.</p>
<h2 id="fondamenti-di-database">Fondamenti di Database</h2>
<p>Quando esaminate per la prima volta un database, sembra un foglio di calcolo con più schede. Le strutture di dati primarie di un database sono: <em>tabelle</em>, <em>righe</em> e <em>colonne</em>.</p>
<figure>
<img src="../images/relational.svg" alt="Relational Databases" /><figcaption>Relational Databases</figcaption>
</figure>
<p>Nelle descrizioni tecniche dei database relazionali i concetti di tabella, riga e colonna sono più formalmente indicati rispettivamente come <em>relazione</em>, <em>tupla</em> ed <em>attributo</em>. In questo capitolo noi utilizzeremo i termini meno formali.</p>
<h2 id="browser-di-database-per-sqlite">Browser di database per SQLite</h2>
<p>Seppure questo capitolo si concentrerà sull’uso di Python per la manipolazione di dati contenuti in database SQLite, molte operazioni possono essere fatte più agevolmente utilizzando un software chiamato <em>Browser di database per SQLite</em>, liberamente scaricabile da: <a href="http://sqlitebrowser.org/" class="uri">http://sqlitebrowser.org/</a></p>
<p>Utilizzando questo programma è possibile creare facilmente tabelle, inserire dati, modificare dati o eseguire semplici query SQL. In un certo senso, il comportamento del Database Browser è simile a quello di un editor di testo. Quando volete eseguire una o poche operazioni su un file di testo, è sufficiente aprirlo in un editor e apportare le modifiche desiderate. Se dovete eseguire molte modifiche in un file di testo, è meglio scrivere un semplice programma in Python. Lo stesso modello si applica al lavoro con i database. Svolgerete le operazioni piú semplici nel gestore di database, mentre quelle più complesse saranno eseguite più comodamente tramite Python.</p>
<h2 id="creazione-di-una-tabella">Creazione di una tabella</h2>
<p>I database richiedono una struttura più definita rispetto agli elenchi o ai dizionari Python <a href="#fn1" class="footnote-ref" id="fnref1"><sup>1</sup></a>. Quando creiamo una <em>tabella</em> del database dobbiamo comunicare in anticipo al database i nomi di ciascuna delle <em>colonne</em> nella tabella e il tipo di dati che stiamo pianificando di memorizzare in ognuna di esse. Quando il database è a conoscenza del tipo di dati presente in ogni colonna, può scegliere il modo più efficiente per archiviarli e ricercarli.</p>
<p>Per conoscere i vari tipi di dati supportati da SQLite potete consultare il seguente indirizzo: <a href="http://www.sqlite.org/datatypes.html" class="uri">http://www.sqlite.org/datatypes.html</a></p>
<p>Definire fin dall’inizio la struttura dei vostri dati può sembrare scomodo nei primi tempi, ma il vantaggio è un accesso veloce ai vostri dati anche quando il database conterrà una grande quantità di dati. Il codice necessario per creare un database composto da una tabella denominata <code>Tracks</code> impostata su due colonne nel database è il seguente:</p>
<p> </p>
<pre class="python"><code>import sqlite3

conn = sqlite3.connect(&#39;music.sqlite&#39;)
cur = conn.cursor()

cur.execute(&#39;DROP TABLE IF EXISTS Tracks&#39;)
cur.execute(&#39;CREATE TABLE Tracks (title TEXT, plays INTEGER)&#39;)

conn.close()

# Code: http://www.py4e.com/code3/db1.py</code></pre>
<p>   </p>
<p>L’operazione <code>connect</code> effettua una “connessione” al database memorizzato nel file <code>music.sqlite3</code> nella cartella corrente. Se il file non esiste, verrà creato. Il motivo per cui si chiama “connessione” è che a volte il database è memorizzato su un “server di database” separato dalla macchina su cui stiamo eseguendo la nostra applicazione. Nei nostri semplici esempi il database sarà sempre un file in locale nella stessa directory del codice Python che stiamo usando. Un <em>cursore</em> è come un handle di file che possiamo usare per eseguire operazioni sui dati memorizzati nel database. Evocare <code>cursor()</code> è concettualmente molto simile a chiamare <code>open()</code> quando si tratta di file di testo.</p>
<figure>
<img src="../images/cursor.svg" alt="A Database Cursor" /><figcaption>A Database Cursor</figcaption>
</figure>
<p>Una volta ottenuto il cursore, possiamo iniziare a eseguire comandi sui contenuti del database usando il metodo <code>execute()</code>. I comandi del database sono espressi in un linguaggio speciale che è stato standardizzato da molti diversi fornitori di database per permetterci di imparare un solo linguaggio per database.</p>
<p>Il linguaggio del database è chiamato <em>Structured Query Language</em>, in breve: <em>SQL</em>. <a href="http://en.wikipedia.org/wiki/SQL" class="uri">http://en.wikipedia.org/wiki/SQL</a></p>
<p>Nel nostro esempio, stiamo eseguendo due comandi SQL nel nostro database. Per convenzione, mostreremo le parole chiave SQL in maiuscolo e le parti del comando che stiamo aggiungendo (come i nomi di tabelle e colonne) in minuscolo. Il primo comando SQL rimuove la tabella <code>Tracks</code> dal database, se esiste. Questo schema serve semplicemente a permetterci di eseguire lo stesso programma per creare la tabella <code>Tracks</code> più e più volte senza causare errori. Notare che il comando <code>DROP TABLE</code> cancella la tabella e tutti i suoi contenuti dal database (in altri termini, non è possibile premere il tasto “annulla”).</p>
<pre class="python"><code>cur.execute(&#39;DROP TABLE IF EXISTS Tracks &#39;)</code></pre>
<p>Il secondo comando crea una tabella chiamata <code>Tracks</code> con una colonna di testo chiamata <code>title</code> e una colonna con dati numerici interi chiamata <code>plays</code>.</p>
<pre class="python"><code>cur.execute(&#39;CREATE TABLE Tracks (title TEXT, plays INTEGER)&#39;)</code></pre>
<p>Ora che abbiamo creato una tabella chiamata <code>Tracks</code>, possiamo inserirvi alcuni dati usando l’operatore SQL <code>INSERT</code>. Di nuovo, iniziamo effettuando una connessione al database e ottenendo il <code>cursore</code>. Possiamo quindi eseguire comandi SQL usando il cursore. Il comando SQL <code>INSERT</code> indica quale tabella stiamo usando e quindi definisce una nuova riga elencando i campi che vogliamo includere <code>(title, plays)</code> seguito dal <code>VALUES</code> che vogliamo sia inserito nella nuova riga. Indichiamo i valori con punti interrogativi <code>(?,?)</code> per indicare che i valori effettivi vengono passati come una tupla <code>('My Way', 15)</code> come secondo parametro della chiamata <code>execute()</code>.</p>
<pre class="python"><code>import sqlite3

conn = sqlite3.connect(&#39;music.sqlite&#39;)
cur = conn.cursor()

cur.execute(&#39;INSERT INTO Tracks (title, plays) VALUES (?, ?)&#39;,
    (&#39;Thunderstruck&#39;, 20))
cur.execute(&#39;INSERT INTO Tracks (title, plays) VALUES (?, ?)&#39;,
    (&#39;My Way&#39;, 15))
conn.commit()

print(&#39;Tracks:&#39;)
cur.execute(&#39;SELECT title, plays FROM Tracks&#39;)
for row in cur:
     print(row)

cur.execute(&#39;DELETE FROM Tracks WHERE plays &lt; 100&#39;)

cur.close()

# Code: http://www.py4e.com/code3/db2.py</code></pre>
<p>Per prima cosa inseriamo due righe nella nostra tabella e usiamo <code>commit()</code> per effettuare la scrittura dei dati nel file di database.</p>
<figure>
<img src="../images/tracks.svg" alt="Rows in a Table" /><figcaption>Rows in a Table</figcaption>
</figure>
<p>Quindi usiamo il comando <code>SELECT</code> per recuperare le righe che abbiamo appena inserito dalla tabella. Nel comando <code>SELECT</code>, indichiamo quali colonne selezionare <code>(title, plays)</code> e indichiamo da quale tabella vogliamo recuperare i dati. Dopo aver eseguito l’istruzione <code>SELECT</code>, è possibile far scorrere il cursore con un’istruzione <code>for</code>. Per necessità di efficienza, il cursore non legge tutti i dati dal database quando eseguiamo l’istruzione <code>SELECT</code>. I dati vengono invece letti su richiesta mentre scorriamo le righe con l’istruzione <code>for</code>. L’output del programma è il seguente:</p>
<pre><code>Tracks:
(&#39;Thunderstruck&#39;, 20)
(&#39;My Way&#39;, 15)</code></pre>

<p>Il nostro ciclo <code>for</code> trova due righe, e ogni riga è una tupla Python con il primo valore come <code>title</code> e il secondo valore come numero di <code>plays</code>.</p>
<p><em>Nota: potreste vedere stringhe che iniziano con “u” in altri libri o su Internet. Si trattava di un’indicazione in Python 2 che specificava che le stringhe sono </em>stringhe Unicode* in grado di memorizzare set di caratteri non latini. Per impostazione predefinita, in Python 3 tutte le stringhe sono unicode.*</p>
<p>Alla fine del programma, eseguiamo un comando SQL per “CANCELLARE” le righe che abbiamo appena creato in modo da poter eseguire il programma più e più volte. Il comando <code>DELETE</code> contiene l’uso di una clausola <code>WHERE</code> che ci consente di applicare un criterio di selezione in modo da poter chiedere al database di applicare il comando solo alle righe che rispettano il criterio. In questo esempio il criterio si applica a tutte le righe, quindi svuotiamo la tabella in modo da essere in grado di eseguire il programma ripetutamente. Dopo aver eseguito <code>DELETE</code>, chiamiamo anche <code>commit()</code> per rendere effettiva la rimozione dei dati dal database.</p>
<h2 id="riepilogo-dello-structured-query-language">Riepilogo dello Structured Query Language</h2>
<p>Nei nostri esempi di Python abbiamo finora utilizzato lo Structured Query Language e abbiamo esaminato molti comandi SQL basilari. In questa sezione, esamineremo in particolare il linguaggio SQL, fornendo una panoramica della sintassi SQL. Poiché ci sono molti diversi fornitori di database, lo Structured Query Language (SQL) è stato standardizzato in modo da poter comunicare in modo portatile ai sistemi di database di più fornitori. Un database relazionale è costituito da tabelle, righe e colonne. Le colonne generalmente hanno un formato come testo, numerico o data. Quando creiamo una tabella, indichiamo i nomi e il formato delle colonne:</p>
<pre class="sql"><code>CREATE TABLE Tracks (title TEXT, plays INTEGER)</code></pre>
<p>Per inserire una riga in una tabella, usiamo il comando SQL <code>INSERT</code>:</p>
<pre class="sql"><code>INSERT INTO Tracks (title, plays) VALUES (&#39;My Way&#39;, 15)</code></pre>
<p>L’istruzione <code>INSERT</code> specifica il nome della tabella, quindi un elenco dei campi/colonne che si desidera popolare nella nuova riga, quindi la parola chiave <code>VALUES</code> e un elenco di valori corrispondenti per ciascuno dei campi. Il comando SQL <code>SELECT</code> è usato per recuperare righe e colonne da un database. L’istruzione <code>SELECT</code> consente di specificare quali colonne si desidera recuperare e una clausola <code>WHERE</code> che seleziona le righe che si desidera esaminare. Permette anche una clausola opzionale ’ORDER BY` per controllare l’ordinamento delle righe restituite.</p>
<pre class="sql"><code>SELECT * FROM Tracks WHERE title = &#39;My Way&#39;</code></pre>
<p>L’uso di <code>*</code> indica che si desidera che il database restituisca tutte le colonne per ogni riga che corrisponde alla clausola <code>WHERE</code>. Si noti che, a differenza di Python, in una clausola <code>WHERE</code> di SQL usiamo un singolo segno di uguale per indicare un test per l’uguaglianza piuttosto che un doppio segno di uguale. Altre operazioni logiche consentite in una clausola <code>WHERE</code> includono <code>&lt;</code>, <code>&gt;</code>, <code>&lt;=</code>, <code>&gt;=</code>, <code>!=</code>, così come <code>AND</code> e <code>OR</code> e parentesi per costruire espressioni logiche. È possibile richiedere che le righe restituite vengano ordinate in base a uno dei campi in questo modo:</p>
<pre class="sql"><code>SELECT title,plays FROM Tracks ORDER BY title</code></pre>
<p>Per rimuovere una riga, occorre usare una clausola <code>WHERE</code> in un’istruzione SQL <code>DELETE</code>. La clausola <code>WHERE</code> determina quali righe devono essere cancellate:</p>
<pre class="sql"><code>DELETE FROM Tracks WHERE title = &#39;My Way&#39;</code></pre>
<p>È possibile “AGGIORNARE” una colonna o alcune colonne all’interno di una o più righe in una tabella usando l’istruzione SQL “UPDATE” in questo modo:</p>
<pre class="sql"><code>UPDATE Tracks SET plays = 16 WHERE title = &#39;My Way&#39;</code></pre>
<p>L’istruzione <code>UPDATE</code> specifica una tabella e quindi un elenco di campi e valori da modificare dopo la parola chiave <code>SET</code> e quindi una clausola <code>WHERE</code> facoltativa per selezionare le righe che devono essere aggiornate. Una singola istruzione <code>UPDATE</code> modificherà tutte le righe che corrispondono alla clausola <code>WHERE</code>. Se non viene specificata una clausola <code>WHERE</code>, <code>UPDATE</code> viene eseguito su tutte le righe nella tabella. Questi quattro basilari comandi SQL (INSERT, SELECT, UPDATE e DELETE) consentono le quattro operazioni di base necessarie per creare e conservare i dati.</p>
<h2 id="effettuare-uno-spider-su-twitter-utilizzando-un-database">Effettuare uno spider su Twitter utilizzando un database</h2>
<p>In questa sezione creeremo un semplice programma di spider che scorrerà gli account di Twitter e ne costruirà un database. <em>Da notare: fate molta attenzione quando eseguite questo programma. Non è possibile estrarre troppi dati o eseguire il programma troppo a lungo, altrimenti si può incorrere nell’interruzione dell’accesso a Twitter.</em></p>
<p>Uno dei problemi di qualsiasi tipo di programma di spider è che questo deve poter essere fermato e riavviato molte volte e non si devono perdere i dati recuperati fino a quel punto. Per non dover sempre riavviare il recupero dei dati dall’inizio, è necessario archiviare i dati mentre vengono recuperati, in modo che il nostro programma possa effettuare un back up e riprendere da dove era stato interrotto. Inizieremo recuperando gli amici di una persona su Twitter e i loro stati, scorrendo l’elenco degli amici e aggiungendo ciascuno degli amici in un database che sarà recuperato successivamente.</p>
<p>Dopo aver elaborato gli amici su Twitter di una persona, controlliamo nel nostro database e recuperiamo uno degli amici dell’amico. Lo faremo ripetutamente, scegliendo una persona “non visitata” e recuperando il suo elenco di amici, aggiungendo nel nostro elenco gli amici che non abbiamo ancora esaminato, in vista di un futuro esame. Monitoriamo anche quante volte abbiamo visto un particolare amico nel database per avere un’idea della loro “popolarità”. Se immagazziniamo il nostro elenco di account conosciuti e se memorizziamo in un database sul disco del computer l’aver recuperato o meno un account e di quanto questo è popolare, possiamo interrompere e riavviare il nostro programma tutte le volte che vogliamo. Questo programma è un po’ complesso. Si basa sul codice dell’esercizio precedente che utilizza l’API di Twitter.</p>
<p>Ecco il codice sorgente per la nostra applicazione di spider su Twitter:</p>
<pre class="python"><code>from urllib.request import urlopen
import urllib.error
import twurl
import json
import sqlite3
import ssl

TWITTER_URL = &#39;https://api.twitter.com/1.1/friends/list.json&#39;

conn = sqlite3.connect(&#39;spider.sqlite&#39;)
cur = conn.cursor()

cur.execute(&#39;&#39;&#39;
            CREATE TABLE IF NOT EXISTS Twitter
            (name TEXT, retrieved INTEGER, friends INTEGER)&#39;&#39;&#39;)

# Ignore SSL certificate errors
ctx = ssl.create_default_context()
ctx.check_hostname = False
ctx.verify_mode = ssl.CERT_NONE

while True:
    acct = input(&#39;Enter a Twitter account, or quit: &#39;)
    if (acct == &#39;quit&#39;): break
    if (len(acct) &lt; 1):
        cur.execute(&#39;SELECT name FROM Twitter WHERE retrieved = 0 LIMIT 1&#39;)
        try:
            acct = cur.fetchone()[0]
        except:
            print(&#39;No unretrieved Twitter accounts found&#39;)
            continue

    url = twurl.augment(TWITTER_URL, {&#39;screen_name&#39;: acct, &#39;count&#39;: &#39;5&#39;})
    print(&#39;Retrieving&#39;, url)
    connection = urlopen(url, context=ctx)
    data = connection.read().decode()
    headers = dict(connection.getheaders())

    print(&#39;Remaining&#39;, headers[&#39;x-rate-limit-remaining&#39;])
    js = json.loads(data)
    # Debugging
    # print json.dumps(js, indent=4)

    cur.execute(&#39;UPDATE Twitter SET retrieved=1 WHERE name = ?&#39;, (acct, ))

    countnew = 0
    countold = 0
    for u in js[&#39;users&#39;]:
        friend = u[&#39;screen_name&#39;]
        print(friend)
        cur.execute(&#39;SELECT friends FROM Twitter WHERE name = ? LIMIT 1&#39;,
                    (friend, ))
        try:
            count = cur.fetchone()[0]
            cur.execute(&#39;UPDATE Twitter SET friends = ? WHERE name = ?&#39;,
                        (count+1, friend))
            countold = countold + 1
        except:
            cur.execute(&#39;&#39;&#39;INSERT INTO Twitter (name, retrieved, friends)
                        VALUES (?, 0, 1)&#39;&#39;&#39;, (friend, ))
            countnew = countnew + 1
    print(&#39;New accounts=&#39;, countnew, &#39; revisited=&#39;, countold)
    conn.commit()

cur.close()

# Code: http://www.py4e.com/code3/twspider.py</code></pre>
<p>Il nostro database è memorizzato nel file <code>spider.sqlite3</code> e ha una tabella chiamata <code>Twitter</code>. Ogni riga nella tabella <code>Twitter</code> ha una colonna per il nome dell’account, una per indicare se abbiamo recuperato gli amici di questo account e quante volte questo account è stato inserito fra le “amicizie”. Nel ciclo principale del programma, chiediamo all’utente di specificare il nome di un account Twitter o di digitare “exit” per uscire dal programma.</p>
<p>Se l’utente inserisce un account Twitter, recuperiamo l’elenco di amici e degli stati per quell’utente e aggiungiamo ogni amico al database se non è già presente. Se l’amico è già nell’elenco, aggiungiamo 1 al campo <code>friends</code> nella riga del database. Se l’utente preme Invio, cerchiamo nel database il prossimo account Twitter che non abbiamo ancora recuperato, recuperiamo gli amici e gli stati per quell’account, li aggiungiamo al database o li aggiorniamo, e aumentiamo il loro conteggio come <code>amici</code>. Una volta recuperato l’elenco di amici e stati, passiamo in rassegna tutti gli elementi <code>user</code> in JSON restituito e recuperiamo lo <code>screen_name</code> per ogni utente. Quindi usiamo l’istruzione <code>SELECT</code> per controllare se abbiamo già memorizzato questo particolare <code>screen_name</code> nel database e recuperiamo il conteggio delle amicizie (<code>amici</code>) se il record esiste.</p>
<pre class="python"><code>countnew = 0
countold = 0
for u in js[&#39;users&#39;] :
    friend = u[&#39;screen_name&#39;]
    print(friend)
    cur.execute(&#39;SELECT friends FROM Twitter WHERE name = ? LIMIT 1&#39;,
        (friend, ) )
    try:
        count = cur.fetchone()[0]
        cur.execute(&#39;UPDATE Twitter SET friends = ? WHERE name = ?&#39;,
            (count+1, friend) )
        countold = countold + 1
    except:
        cur.execute(&#39;&#39;&#39;INSERT INTO Twitter (name, retrieved, friends)
            VALUES ( ?, 0, 1 )&#39;&#39;&#39;, ( friend, ) )
        countnew = countnew + 1
print(&#39;New accounts=&#39;,countnew,&#39; revisited=&#39;,countold)
conn.commit()</code></pre>
<p>Una volta che il cursore esegue l’istruzione <code>SELECT</code>, dobbiamo recuperare le righe. Potremmo farlo con un’istruzione <code>for</code>, ma dal momento che stiamo recuperando solo una riga (<code>LIMIT 1</code>), possiamo usare il metodo <code>fetchone()</code> per recuperare la prima (e unica) riga risultato dell’operazione <code>SELECT</code>. Dato che <code>fetchone()</code> restituisce la riga come una <em>tupla</em> (anche se esiste un solo campo), prendiamo il primo valore dalla tupla e lo usiamo per ottenere il conteggio corrente delle amicizie nella variabile <code>count</code>.</p>
<p>Se questo recupero ha esito positivo, usiamo l’istruzione SQL <code>UPDATE</code> con una clausola <code>WHERE</code> per aggiungere 1 alla colonna <code>friends</code> per la riga che corrisponde all’account dell’amico. Si noti che ci sono due segnaposto (per esempio punti interrogativi) nel SQL, mentre il secondo parametro di ’execute()` è una tupla di due elementi che contiene i valori da sostituire nel SQL al posto dei punti interrogativi.</p>
<p>Se il codice nel blocco <code>try</code> fallisce, ciò è probabilmente dovuto al fatto che nessun record corrisponde alla clausola <code>WHERE name = ?</code> nell’istruzione SELECT. Quindi nel blocco <code>except</code>, usiamo l’istruzione SQL <code>INSERT</code> per aggiungere lo <code>screen_name</code> dell’amico nella tabella, con l’indicazione che non abbiamo ancora recuperato lo <code>screen_name</code> degli amici e impostato il conteggio delle amicizie su zero. Quindi, la prima volta che lanciamo il programma e inseriamo un account Twitter, il programma viene eseguito come segue:</p>
<pre><code>Enter a Twitter account, or quit: drchuck
Retrieving http://api.twitter.com/1.1/friends ...
New accounts= 20  revisited= 0
Enter a Twitter account, or quit: quit</code></pre>
<p>Poiché questa è la prima volta che eseguiamo il programma, il database è vuoto e creiamo il database nel file <code>spider.sqlite3</code> e aggiungiamo una tabella denominata <code>Twitter</code> nel database. Quindi recuperiamo alcuni amici e li aggiungiamo tutti al database, dato che questo è vuoto. A questo punto, potremmo scrivere un semplice programma che visualizzi il contenuto del database per dare un’occhiata a cosa c’è nel nostro file <code>spider.sqlite3</code>:</p>
<pre class="python"><code>import sqlite3

conn = sqlite3.connect(&#39;spider.sqlite&#39;)
cur = conn.cursor()
cur.execute(&#39;SELECT * FROM Twitter&#39;)
count = 0
for row in cur:
    print(row)
    count = count + 1
print(count, &#39;rows.&#39;)
cur.close()

# Code: http://www.py4e.com/code3/twdump.py</code></pre>
<p>Questo programma apre semplicemente il database e seleziona tutte le colonne di tutte le righe nella tabella <code>Twitter</code>, quindi scorre tra le righe e visualizza ogni riga. Se eseguiamo questo programma dopo la prima esecuzione del nostro spider Twitter sopra, il suo output sarà il seguente:</p>
<pre><code>(&#39;opencontent&#39;, 0, 1)
(&#39;lhawthorn&#39;, 0, 1)
(&#39;steve_coppin&#39;, 0, 1)
(&#39;davidkocher&#39;, 0, 1)
(&#39;hrheingold&#39;, 0, 1)
...
20 rows.</code></pre>
<p>Vediamo una riga per ogni <code>screen_name</code>, del quale non abbiamo recuperato i dati e che tutti nel database hanno un amico. A questo punto il nostro database riporta il recupero degli amici del nostro primo account Twitter (<em>drchuck</em>). Possiamo eseguire nuovamente il programma e dirgli di recuperare gli amici del prossimo account “non elaborato” semplicemente premendo invio invece di digitare un account Twitter, come segue:</p>
<pre><code>Enter a Twitter account, or quit:
Retrieving http://api.twitter.com/1.1/friends ...
New accounts= 18  revisited= 2
Enter a Twitter account, or quit:
Retrieving http://api.twitter.com/1.1/friends ...
New accounts= 17  revisited= 3
Enter a Twitter account, or quit: quit</code></pre>
<p>Poiché abbiamo premuto Invio (cioè non abbiamo specificato un account Twitter), viene eseguito il seguente codice:</p>
<pre class="python"><code>if ( len(acct) &lt; 1 ) :
    cur.execute(&#39;SELECT name FROM Twitter WHERE retrieved = 0 LIMIT 1&#39;)
    try:
        acct = cur.fetchone()[0]
    except:
        print(&#39;No unretrieved twitter accounts found&#39;)
        continue</code></pre>
<p>Usiamo l’istruzione SQL <code>SELECT</code> per recuperare il nome del primo utente (<code>LIMIT 1</code>) che ha ancora a zero il valore “have we retrieved this user”. Usiamo anche il modello <code>fetchone()[0]</code> all’interno di un blocco try/except per estrarre uno <code>screen_name</code> dai dati recuperati o lanciare un messaggio di errore e eseguire il loopback. Se recuperiamo con successo uno <code>screen_name</code> non elaborato, recuperiamo i suoi dati in questo modo:</p>
<pre class="python"><code>url=twurl.augment(TWITTER_URL,{&#39;screen_name&#39;: acct,&#39;count&#39;: &#39;20&#39;})
print(&#39;Retrieving&#39;, url)
connection = urllib.urlopen(url)
data = connection.read()
js = json.loads(data)

cur.execute(&#39;UPDATE Twitter SET retrieved=1 WHERE name = ?&#39;,(acct, ))</code></pre>
<p>Una volta recuperati i dati, usiamo l’istruzione <code>UPDATE</code> per impostare la colonna <code>retrieved</code> su 1, per indicare che abbiamo completato il recupero degli amici di questo account.</p>
<p>Questo ci impedisce di recuperare gli stessi dati più e più volte e ci fa progredire attraverso la rete di amici di Twitter. Se eseguiamo il programma delle amicizie e premiamo invio due volte per recuperare gli amici del prossimo amico non visitato, quindi eseguiamo il programma di scarico, otterremo il seguente risultato:</p>
<pre><code>(&#39;opencontent&#39;, 1, 1)
(&#39;lhawthorn&#39;, 1, 1)
(&#39;steve_coppin&#39;, 0, 1)
(&#39;davidkocher&#39;, 0, 1)
(&#39;hrheingold&#39;, 0, 1)
...
(&#39;cnxorg&#39;, 0, 2)
(&#39;knoop&#39;, 0, 1)
(&#39;kthanos&#39;, 0, 2)
(&#39;LectureTools&#39;, 0, 1)
...
55 rows.</code></pre>
<p>Possiamo vedere che abbiamo memorizzato correttamente il fatto che abbiamo visitato <code>lhawthorn</code> e <code>opencontent</code>. Anche gli account <code>cnxorg</code> e <code>kthanos</code> hanno già due follower. Dato che ora abbiamo recuperato gli amici di tre persone (<code>drchuck</code>,<code>opencontent</code> e <code>lhawthorn</code>), la nostra tabella ha 55 file di amici da recuperare.</p>
<p>Ogni volta che eseguiamo il programma e premiamo Invio, selezioneremo il prossimo account non visitato (ad esempio, il prossimo account sarà <code>steve_coppin</code>), recupereremo i suoi amici, li contrassegneremo come recuperati, e aggiungeremo in fondo al database ciascuno degli amici di <code>steve_coppin</code> o aggiorneremo il loro conteggio come amicizie, se sono già nel database. Poiché i dati del programma sono tutti archiviati su disco in un database, l’attività di spider può essere sospesa e ripresa tutte le volte che vogliamo senza perdita di dati.</p>
<h2 id="modellazione-elementare-dei-dati">Modellazione elementare dei dati</h2>
<p>La reale potenzialità di un database relazionale consiste nella creazione di più tabelle e nella possibilità di collegarle fra di loro. L’atto di decidere come suddividere i dati delle applicazioni in più tabelle e stabilire le relazioni tra le tabelle è chiamato <em>modellazione dei dati</em>. Il documento di progettazione che mostra le tabelle e le loro relazioni è chiamato <em>modello di dati</em>. La modellazione dei dati è una capacità relativamente sofisticata e in questa sezione introdurremo solo i concetti di base della modellazione dei dati relazionali. Per maggiori dettagli sulla modellazione dei dati potete iniziare con: <a href="http://en.wikipedia.org/wiki/Relational_model" class="uri">http://en.wikipedia.org/wiki/Relational_model</a>.</p>
<p>Diciamo che per la nostra applicazione spider su Twitter, invece di contare solo gli amici di una persona, volevamo memorizzare un elenco di tutte le relazioni in entrata in modo da poter trovare un elenco di tutti coloro che stanno seguendo un determinato account. Dal momento che tutti avranno potenzialmente molti account che li seguono, non possiamo semplicemente aggiungere una singola colonna alla nostra tabella ’Twitter`. Creiamo quindi una nuova tabella che mantenga traccia delle coppie di amici. Quello che segue è un modo semplice per creare una tabella di questo tipo:</p>
<pre class="sql"><code>CREATE TABLE Pals (from_friend TEXT, to_friend TEXT)</code></pre>
<p>Ogni volta che incontriamo una persona che “drchuck” sta seguendo, inseriremo una riga del modulo:</p>
<pre class="sql"><code>INSERT INTO Pals (from_friend,to_friend) VALUES (&#39;drchuck&#39;, &#39;lhawthorn&#39;)</code></pre>
<p>Mentre elaboriamo i 20 amici del feed Twitter <code>drchuck</code>, inseriremo 20 record con “drchuck” come primo parametro, quindi finiremo per duplicare molte volte la stringa nel database. Questa duplicazione di dati di stringhe viola una delle migliori pratiche per la <em>normalizzazione del database</em>, secondo la quale non dovremmo mai inserire più di una volta gli stessi dati di stringa nel database. Se abbiamo bisogno dei dati più di una volta, creiamo una <em>chiave numerica</em> per i dati e facciamo riferimento ai dati effettivi usando questa chiave. In termini pratici, una stringa occupa molto più spazio di un numero sul disco e nella memoria del nostro computer e richiede più tempo per il processore da essere confrontata e ordinata.</p>
<p>Se abbiamo solo poche centinaia di voci, il tempo di archiviazione e di elaborazione non conta molto, ma se abbiamo un milione di persone nel nostro database e una possibilità di 100 milioni di link di amici, è importante essere in grado di scansionare i dati il ​​più rapidamente possibile. Memorizzeremo i nostri account Twitter in una tabella denominata <code>Persone</code> invece della tabella <code>Twitter</code> utilizzata nell’esempio precedente. La tabella <code>Persone</code> ha una colonna aggiuntiva per memorizzare la chiave numerica associata alla riga per questo utente di Twitter. SQLite ha una funzione che aggiunge automaticamente il valore chiave per ogni riga che inseriamo in una tabella utilizzando un tipo speciale di colonna di dati (<code>INTEGER PRIMARY KEY</code>). Possiamo creare la tabella <code>Persone</code> con questa colonna aggiuntiva <code>id</code> in questo modo:</p>
<pre class="sql"><code>CREATE TABLE People
    (id INTEGER PRIMARY KEY, name TEXT UNIQUE, retrieved INTEGER)</code></pre>
<p>Si noti che non stiamo più memorizzando un conteggio delle amicizie in ogni riga della tabella <code>Persone'. Quando selezioniamo &quot;INTEGER PRIMARY KEY&quot; come formato della nostra colonna</code>id<code>, stiamo indicando che vogliamo che SQLite gestisca questa colonna assegnando automaticamente una chiave numerica unica per ogni riga che inseriamo. Aggiungiamo anche la parola chiave UNIQUE per indicare che non consentiremo a SQLite di inserire due righe con lo stesso valore in</code>name<code>.  Adesso, invece di creare la precedente tabella</code>Pals<code>, creiamo una tabella chiamata</code>Follows<code>con due colonne numeriche</code>from_id<code>e</code>to_id<code>e un vincolo sulla tabella che indica che la *combinazione* di</code>from_id<code>e</code>to_id` deve essere unica (cioè, non possiamo inserire righe duplicate) nel nostro database.</p>
<pre class="sql"><code>CREATE TABLE Follows
    (from_id INTEGER, to_id INTEGER, UNIQUE(from_id, to_id) )</code></pre>
<p>Quando aggiungiamo la clausola <code>UNIQUE</code> alle nostre tabelle, indichiamo al database un insieme di regole da applicare quando proviamo ad inserire i record. Stiamo creando queste regole nei nostri programmi per comodità, come vedremo tra un momento. Le regole ci impediscono di commettere errori e rendono più semplice scrivere parte del nostro codice. In sostanza, nel creare questa tabella <code>Follows</code>, modelliamo una “relazione” in cui una persona “segue” qualcun altro e la rappresentiamo con una coppia di numeri che indica sia che (a) le persone sono connesse che (b) la direzione del rapporto.</p>
<figure>
<img src="figs2/twitter.svg" alt="Relationships Between Tables" /><figcaption>Relationships Between Tables</figcaption>
</figure>
<h2 id="programmazione-con-più-tabelle">Programmazione con più tabelle</h2>
<p>Ora riscriveremo il programma spider di Twitter usando due tabelle, le chiavi primarie e i riferimenti chiave come descritto in precedenza. Ecco il codice per la nuova versione del programma:</p>
<pre class="python"><code>import urllib.request, urllib.parse, urllib.error
import twurl
import json
import sqlite3
import ssl

TWITTER_URL = &#39;https://api.twitter.com/1.1/friends/list.json&#39;

conn = sqlite3.connect(&#39;friends.sqlite&#39;)
cur = conn.cursor()

cur.execute(&#39;&#39;&#39;CREATE TABLE IF NOT EXISTS People
            (id INTEGER PRIMARY KEY, name TEXT UNIQUE, retrieved INTEGER)&#39;&#39;&#39;)
cur.execute(&#39;&#39;&#39;CREATE TABLE IF NOT EXISTS Follows
            (from_id INTEGER, to_id INTEGER, UNIQUE(from_id, to_id))&#39;&#39;&#39;)

# Ignore SSL certificate errors
ctx = ssl.create_default_context()
ctx.check_hostname = False
ctx.verify_mode = ssl.CERT_NONE

while True:
    acct = input(&#39;Enter a Twitter account, or quit: &#39;)
    if (acct == &#39;quit&#39;): break
    if (len(acct) &lt; 1):
        cur.execute(&#39;SELECT id, name FROM People WHERE retrieved = 0 LIMIT 1&#39;)
        try:
            (id, acct) = cur.fetchone()
        except:
            print(&#39;No unretrieved Twitter accounts found&#39;)
            continue
    else:
        cur.execute(&#39;SELECT id FROM People WHERE name = ? LIMIT 1&#39;,
                    (acct, ))
        try:
            id = cur.fetchone()[0]
        except:
            cur.execute(&#39;&#39;&#39;INSERT OR IGNORE INTO People
                        (name, retrieved) VALUES (?, 0)&#39;&#39;&#39;, (acct, ))
            conn.commit()
            if cur.rowcount != 1:
                print(&#39;Error inserting account:&#39;, acct)
                continue
            id = cur.lastrowid

    url = twurl.augment(TWITTER_URL, {&#39;screen_name&#39;: acct, &#39;count&#39;: &#39;100&#39;})
    print(&#39;Retrieving account&#39;, acct)
    try:
        connection = urllib.request.urlopen(url, context=ctx)
    except Exception as err:
        print(&#39;Failed to Retrieve&#39;, err)
        break

    data = connection.read().decode()
    headers = dict(connection.getheaders())

    print(&#39;Remaining&#39;, headers[&#39;x-rate-limit-remaining&#39;])

    try:
        js = json.loads(data)
    except:
        print(&#39;Unable to parse json&#39;)
        print(data)
        break

    # Debugging
    # print(json.dumps(js, indent=4))

    if &#39;users&#39; not in js:
        print(&#39;Incorrect JSON received&#39;)
        print(json.dumps(js, indent=4))
        continue

    cur.execute(&#39;UPDATE People SET retrieved=1 WHERE name = ?&#39;, (acct, ))

    countnew = 0
    countold = 0
    for u in js[&#39;users&#39;]:
        friend = u[&#39;screen_name&#39;]
        print(friend)
        cur.execute(&#39;SELECT id FROM People WHERE name = ? LIMIT 1&#39;,
                    (friend, ))
        try:
            friend_id = cur.fetchone()[0]
            countold = countold + 1
        except:
            cur.execute(&#39;&#39;&#39;INSERT OR IGNORE INTO People (name, retrieved)
                        VALUES (?, 0)&#39;&#39;&#39;, (friend, ))
            conn.commit()
            if cur.rowcount != 1:
                print(&#39;Error inserting account:&#39;, friend)
                continue
            friend_id = cur.lastrowid
            countnew = countnew + 1
        cur.execute(&#39;&#39;&#39;INSERT OR IGNORE INTO Follows (from_id, to_id)
                    VALUES (?, ?)&#39;&#39;&#39;, (id, friend_id))
    print(&#39;New accounts=&#39;, countnew, &#39; revisited=&#39;, countold)
    print(&#39;Remaining&#39;, headers[&#39;x-rate-limit-remaining&#39;])
    conn.commit()
cur.close()

# Code: http://www.py4e.com/code3/twfriends.py</code></pre>
<p>Questo programma sta iniziando a diventare un po’ complicato, ma illustra gli schemi che dobbiamo usare quando usiamo le chiavi numeriche per collegare le tabelle. Lo schema di base è il seguente:</p>
<ol type="1">
<li>Creare tabelle con chiavi primarie e vincoli.</li>
<li>Quando abbiamo una chiave logica per una persona (ad esempio, il nome dell’account) e abbiamo bisogno del valore <code>id</code> per la persona, a seconda che la persona sia già nella tabella <code>Persone' o meno, abbiamo bisogno di: (1) cercare la persona nella tabella</code>Persone<code>e recuperare il valore</code>id<code>per la persona o (2) aggiungere la persona alla tabella</code>Persone<code>e ottenere il valore</code>id` per la riga appena aggiunta.</li>
<li>Inserire la riga che cattura la relazione “follows” Esamineremo ognuna di queste operazioni.</li>
</ol>
<h3 id="vincoli-nelle-tabelle-del-database">Vincoli nelle tabelle del database</h3>
<p>Mentre progettiamo la struttura delle nostre tabelle, possiamo ordinare al sistema di database di imporre alcune regole, che ci aiutano a evitare di commettere errori e di introdurre dati errati nelle nostre tabelle. Quando creiamo le nostre tabelle:</p>
<pre class="python"><code>cur.execute(&#39;&#39;&#39;CREATE TABLE IF NOT EXISTS People
    (id INTEGER PRIMARY KEY, name TEXT UNIQUE, retrieved INTEGER)&#39;&#39;&#39;)
cur.execute(&#39;&#39;&#39;CREATE TABLE IF NOT EXISTS Follows
    (from_id INTEGER, to_id INTEGER, UNIQUE(from_id, to_id))&#39;&#39;&#39;)</code></pre>
<p>Stabiliamo che la colonna <code>name</code> nella tabella <code>People</code> deve essere <code>UNIQUE</code>. Indichiamo anche che la combinazione dei due numeri in ogni riga della tabella <code>Follows</code> deve essere unica. Questi vincoli ci impediscono di commettere errori, come l’aggiunta della stessa relazione più di una volta. Possiamo trarre vantaggio da questi vincoli nel seguente codice:</p>
<pre class="python"><code>cur.execute(&#39;&#39;&#39;INSERT OR IGNORE INTO People (name, retrieved)
    VALUES ( ?, 0)&#39;&#39;&#39;, ( friend, ) )</code></pre>
<p>Aggiungiamo la clausola <code>OR IGNORE</code> alla nostra istruzione <code>INSERT</code> per indicare che se questo particolare <code>INSERT</code> dovesse causare una violazione della regola “<code>name</code> deve essere univoco”, il sistema di database può ignorare l’istruzione <code>INSERT</code> . Stiamo usando il vincolo del database come rete di sicurezza per assicurarci di non fare inavvertitamente qualcosa di sbagliato. Allo stesso modo, il codice seguente garantisce che non si aggiunga due volte la stessa relazione <code>Follows</code>.</p>
<pre class="python"><code>cur.execute(&#39;&#39;&#39;INSERT OR IGNORE INTO Follows
    (from_id, to_id) VALUES (?, ?)&#39;&#39;&#39;, (id, friend_id) )</code></pre>
<p>Di nuovo, diciamo semplicemente al database di ignorare il nostro tentativo “INSERT” nel caso questo violi il vincolo di unicità che abbiamo specificato per le righe “Follows”.</p>
<h3 id="recuperare-eo-inserire-un-record">Recuperare e/o inserire un record</h3>
<p>Quando chiediamo all’utente di digitare un account Twitter, se l’account esiste, dobbiamo cercare il suo valore <code>id</code>. Se l’account non esiste ancora nella tabella <code>People</code>, dobbiamo inserire il record e ottenere il valore <code>id</code> dalla riga inserita. Questo è uno schema molto comune e viene eseguito due volte nel programma precedente. Questo codice mostra come si cerca l’ID dell’account di un amico quando abbiamo estratto uno <code>screen_name</code> da un nodo <code>utente</code> nel JSON di account recuperati di Twitter. Dato che col passare del tempo sarà sempre più probabile che l’account sia già nel database, per prima cosa controlleremo se il record <code>People</code> esiste usando un’istruzione <code>SELECT</code>. Se tutto va bene <a href="#fn2" class="footnote-ref" id="fnref2"><sup>2</sup></a> All’interno della sezione <code>try</code>, recuperiamo il record usando <code>fetchone()</code> e quindi recuperiamo il primo (e unico) elemento della tupla restituita e lo memorizziamo in <code>friend_id</code>. Se <code>SELECT</code> fallisce, il codice <code>fetchone()[0]</code> fallirà e il controllo verrà trasferito nella sezione <code>except</code>.</p>
<pre class="python"><code>    friend = u[&#39;screen_name&#39;]
    cur.execute(&#39;SELECT id FROM People WHERE name = ? LIMIT 1&#39;,
        (friend, ) )
    try:
        friend_id = cur.fetchone()[0]
        countold = countold + 1
    except:
        cur.execute(&#39;&#39;&#39;INSERT OR IGNORE INTO People (name, retrieved)
            VALUES ( ?, 0)&#39;&#39;&#39;, ( friend, ) )
        conn.commit()
        if cur.rowcount != 1 :
            print(&#39;Error inserting account:&#39;,friend)
            continue
        friend_id = cur.lastrowid
        countnew = countnew + 1</code></pre>
<p>Se finiamo nel codice <code>except</code>, significa semplicemente che la riga non è stata trovata, quindi dobbiamo inserirla. Usiamo <code>INSERT OR IGNORE</code> solo per evitare errori e quindi richiamiamo <code>commit()</code> per rendere effettivo l’aggiornamento del database. Al termine della scrittura, possiamo controllare il valore di “cur.rowcount” per vedere quante righe sono state interessate. Poiché stiamo tentando di inserire una singola riga, se il numero di righe interessate è diverso da 1, si tratta di un errore. Se “INSERT” ha successo, possiamo dare un’occhiata a “cur.lastrowid” per scoprire quale valore il database ha assegnato alla colonna &quot;id` nella nostra riga appena creata.</p>
<h3 id="memorizzare-la-relazione-di-amicizia">Memorizzare la relazione di amicizia</h3>
<p>Una volta che conosciamo il valore chiave sia per l’utente di Twitter che per l’amico nel JSON, è semplice inserire i due numeri nella tabella <code>Follows</code> con il seguente codice:</p>
<pre class="python"><code>cur.execute(&#39;INSERT OR IGNORE INTO Follows (from_id, to_id) VALUES (?, ?)&#39;,
    (id, friend_id) )</code></pre>
<p>Si noti che lasciamo che il database si preoccupi di impedirci di “raddoppiare” una relazione creando la tabella con un vincolo di unicità e quindi aggiungendo “OR IGNORE” nella nostra istruzione “INSERT”. Ecco un’esempio di esecuzione di questo programma:</p>
<pre><code>Enter a Twitter account, or quit:
No unretrieved Twitter accounts found
Enter a Twitter account, or quit: drchuck
Retrieving http://api.twitter.com/1.1/friends ...
New accounts= 20  revisited= 0
Enter a Twitter account, or quit:
Retrieving http://api.twitter.com/1.1/friends ...
New accounts= 17  revisited= 3
Enter a Twitter account, or quit:
Retrieving http://api.twitter.com/1.1/friends ...
New accounts= 17  revisited= 3
Enter a Twitter account, or quit: quit</code></pre>
<p>Abbiamo iniziato con l’account <code>drchuck</code> e poi il programma ha selezionato automaticamente i due account successivi da recuperare e aggiungere al nostro database. Quanto segue sono le prime righe nelle tabelle <code>People</code> e <code>Follows</code> dopo che questa esecuzione è stata completata:</p>
<pre><code>People:
(1, &#39;drchuck&#39;, 1)
(2, &#39;opencontent&#39;, 1)
(3, &#39;lhawthorn&#39;, 1)
(4, &#39;steve_coppin&#39;, 0)
(5, &#39;davidkocher&#39;, 0)
55 rows.
Follows:
(1, 2)
(1, 3)
(1, 4)
(1, 5)
(1, 6)
60 rows.</code></pre>
<p>Potete vedere i campi <code>id</code>,<code>name</code> e ’visited<code>nella tabella</code>People<code>e i conteggi di entrambe le estremità della relazione nella tabella</code>Follows<code>. Nella tabella &quot;People&quot;, possiamo vedere che le prime tre persone sono state visitate e i loro dati sono stati recuperati. I dati nella tabella</code>Follows<code>indicano che</code>drchuck<code>(utente 1) è amico di tutte le persone mostrate nelle prime cinque righe. Questo ha senso, perché i primi dati che abbiamo recuperato e archiviato sono stati gli amici di Twitter di &quot;drchuck&quot;. Se dovessimo visualizzare più righe dalla tabella</code>Follows`, vedremmo anche gli amici degli utenti 2 e 3.</p>
<h2 id="tre-tipi-di-chiavi">Tre tipi di chiavi</h2>
<p>Ora che abbiamo iniziato a costruire un modello di dati inserendo i nostri dati in più tabelle collegate e correlando le righe in quelle tabelle usando le <em>chiavi </em>, dobbiamo dare un’occhiata alla terminologia relativa alle chiavi. Esistono generalmente tre tipi di chiavi utilizzate in un modello di database.</p>
<ul>
<li><p>Una <em>chiave logica</em> è una chiave che il “mondo reale” potrebbe utilizzare per cercare una riga. Nel nostro esempio di modello di dati, il campo <code>name</code> è una chiave logica. È lo pseudonimo dell’utente e in effetti esaminiamo più volte la riga di un utente nel programma usando il campo <code>name</code>. Spesso troverete che ha senso aggiungere un vincolo <code>UNIQUE</code> a una chiave logica. Poiché la chiave logica è il modo in cui cerchiamo una riga dal mondo esterno, non ha senso consentire che più righe di una tabella abbiano lo stesso valore.</p></li>
<li><p>Una <em>chiave primaria</em> è solitamente un numero che viene assegnato automaticamente dal database. Generalmente non ha alcun significato al di fuori del programma e viene utilizzato solo per collegare insieme le righe di tabelle diverse. Quando vogliamo cercare una riga in una tabella, in genere la ricerca che utilizza la chiave primaria è il modo più veloce per trovarla. Poiché le chiavi primarie sono numeri interi, occupano pochissimo spazio di archiviazione e possono essere confrontate o ordinate molto rapidamente. Nel nostro modello di dati, il campo <code>id</code> è un esempio di una chiave primaria.</p></li>
<li><p>Una <em>chiave esterna</em> è solitamente un numero che punta alla chiave primaria di una riga associata in una tabella diversa. Un esempio di chiave esterna nel nostro modello di dati è <code>from_id</code>. Stiamo usando una convenzione di denominazione per chiamare sempre il nome di campo della chiave primaria <code>id</code> e aggiungere il suffisso <code>_id</code> a qualsiasi nome di campo che sia una chiave esterna.</p></li>
</ul>
<h2 id="utilizzare-join-per-recuperare-dati">Utilizzare JOIN per recuperare dati</h2>
<p>Ora che abbiamo seguito le regole della normalizzazione del database e abbiamo separato i dati in due tabelle collegate tra loro usando chiavi primarie e esterne, dobbiamo essere in grado di costruire un <code>SELECT</code> che riassembla i dati delle tabelle. SQL utilizza la clausola <code>JOIN</code> per ricollegare queste tabelle. Nella clausola <code>JOIN</code> si specificano i campi utilizzati per ricollegare le righe tra le tabelle. Quello che segue è un esempio di un <code>SELECT</code> con una clausola <code>JOIN</code>:</p>
<pre class="sql"><code>SELECT * FROM Follows JOIN People
    ON Follows.from_id = People.id WHERE People.id = 1</code></pre>
<p>La clausola <code>JOIN</code> indica che stiamo selezionando dei campi fra le tabelle <code>Follows</code> e <code>People</code>. La clausola <code>ON</code> indica come le due tabelle devono essere unite: prendiamo le righe da <code>Follows</code> e aggiungiamo la riga da <code>People</code> quando il campo <code>from_id</code> in <code>Follows</code> è lo stesso valore di <code>id</code> nella tabella <code>People</code>.</p>
<figure>
<img src="figs2/join.svg" alt="Connecting Tables Using JOIN" /><figcaption>Connecting Tables Using JOIN</figcaption>
</figure>
<p>Il risultato dell’operazione JOIN consiste nel creare “metarighe” lunghissime che contengono sia i campi da “People” che i campi corrispondenti di “Follows”. Quando c’è più di una corrispondenza tra il campo <code>id</code> di <code>People</code> e <code>from_id</code> di <code>People</code>, JOIN crea una metariga per <em>ciascuna</em> delle coppie di righe corrispondenti, duplicando i dati secondo necessità. Il seguente codice mostra i dati che avremo nel database dopo che il (precedente) programma multitabella spider di Twitter è stato eseguito più volte.</p>
<pre class="python"><code>import sqlite3

conn = sqlite3.connect(&#39;friends.sqlite&#39;)
cur = conn.cursor()

cur.execute(&#39;SELECT * FROM People&#39;)
count = 0
print(&#39;People:&#39;)
for row in cur:
    if count &lt; 5: print(row)
    count = count + 1
print(count, &#39;rows.&#39;)

cur.execute(&#39;SELECT * FROM Follows&#39;)
count = 0
print(&#39;Follows:&#39;)
for row in cur:
    if count &lt; 5: print(row)
    count = count + 1
print(count, &#39;rows.&#39;)

cur.execute(&#39;&#39;&#39;SELECT * FROM Follows JOIN People
            ON Follows.to_id = People.id
            WHERE Follows.from_id = 2&#39;&#39;&#39;)
count = 0
print(&#39;Connections for id=2:&#39;)
for row in cur:
    if count &lt; 5: print(row)
    count = count + 1
print(count, &#39;rows.&#39;)

cur.close()

# Code: http://www.py4e.com/code3/twjoin.py</code></pre>
<p>In questo programma, prima scarichiamo <code>People</code> e <code>Follows</code> e poi scarichiamo un sottoinsieme dei dati uniti delle tabelle. Ecco l’output del programma:</p>
<pre><code>python twjoin.py
People:
(1, &#39;drchuck&#39;, 1)
(2, &#39;opencontent&#39;, 1)
(3, &#39;lhawthorn&#39;, 1)
(4, &#39;steve_coppin&#39;, 0)
(5, &#39;davidkocher&#39;, 0)
55 rows.
Follows:
(1, 2)
(1, 3)
(1, 4)
(1, 5)
(1, 6)
60 rows.
Connections for id=2:
(2, 1, 1, &#39;drchuck&#39;, 1)
(2, 28, 28, &#39;cnxorg&#39;, 0)
(2, 30, 30, &#39;kthanos&#39;, 0)
(2, 102, 102, &#39;SomethingGirl&#39;, 0)
(2, 103, 103, &#39;ja_Pac&#39;, 0)
20 rows.</code></pre>
<p>Le colonne delle tabelle <code>People</code> e <code>Follows</code> e l’ultimo insieme di righe sono il risultato di <code>SELECT</code> con la clausola <code>JOIN</code>. Nell’ultima selezione, cerchiamo account di amici di “opencontent” (ad es. <code>People.id = 2</code>). In ognuna delle “metarighe” nell’ultima selezione, le prime due colonne provengono dalla tabella <code>Follows</code> seguita dalle colonne da tre a cinque dalla tabella <code>People</code>. Potete anche vedere che la seconda colonna (<code>Follows.to_id</code>) corrisponde alla terza colonna (<code>People.id</code>) in ognuna delle “metarighe” unite.</p>
<h2 id="riassunto">Riassunto</h2>
<p>Questo capitolo ha fatto un bel po’ di strada per darvi una panoramica elementare sull’utilizzo di un database in Python. Scrivere il codice per utilizzare un database per archiviare i dati è più complicato rispetto ai dizionari Python o ai semplici file, quindi ci sono pochi motivi per utilizzare un database a meno che l’applicazione non abbia realmente bisogno delle sue funzionalità. Le situazioni in cui un database può essere abbastanza utile sono: (1) quando l’applicazione deve effettuare piccoli aggiornamenti casuali all’interno di un insieme di dati di grandi dimensioni, (2) quando i dati sono così grandi che non possono essere contenuti in un dizionario e bisogna cercare ripetutamente delle informazioni o (3) quando si ha un processo di lunga durata che si desidera essere in grado di interrompere e riavviare e conservare i dati da una esecuzione all’altra.</p>
<p>È possibile creare un semplice database con una singola tabella per soddisfare le esigenze di molte applicazioni, ma la maggior parte dei problemi richiederà diverse tabelle e collegamenti/relazioni tra le righe in diverse tabelle. Quando si inizia a creare collegamenti tra tabelle, è importante eseguire una progettazione ponderata e seguire le regole della normalizzazione del database per sfruttare al meglio le capacità del database. Poiché la motivazione principale per l’utilizzo di un database è che avete una grande quantità di dati da trattare, è importante modellare i vostri dati in modo efficiente in modo che i vostri programmi funzionino il più velocemente possibile.</p>
<h2 id="debug">Debug</h2>
<p>Uno schema comune quando si sviluppa un programma Python per connettersi a un database SQLite sarà eseguire un programma Python e controllare i risultati utilizzando il Browser di database per SQLite. Il browser consente di verificare rapidamente se il programma funziona correttamente. Dovete stare attenti perché SQLite si preoccupa di evitare che due programmi modifichino gli stessi dati contemporaneamente. Ad esempio, se si apre un database nel browser e si apporta una modifica senza premere il pulsante “Salva”, il browser “blocca” il file di database e impedisce a qualsiasi altro programma di accedere al file. In particolare, il vostro programma Python non sarà in grado di accedere al file se è bloccato. Quindi una soluzione è assicurarsi di chiudere il browser del database o utilizzare il menu <em>File</em> per chiudere il database nel browser prima di tentare di accedere al database da Python per evitare il malfunzionamento del codice Python perché il database è bloccato .</p>
<h2 id="glossario">Glossario</h2>
<dl>
<dt>attributo</dt>
<dd>uno dei valori all’interno di una tupla. Più comunemente chiamato “colonna” o “campo”. 
</dd>
<dt>vincolo</dt>
<dd>quando diciamo al database di applicare una regola su un campo o una riga in una tabella. Un vincolo comune è quello di stabilire che non ci possono essere valori duplicati in un campo particolare (cioè, tutti i valori devono essere unici). 
</dd>
<dt>cursore</dt>
<dd>un cursore consente di eseguire comandi SQL in un database e recuperare i dati dal database. Un cursore è simile a un socket o un handle di file per connessioni di rete e file, rispettivamente. 
</dd>
<dt>browser del database</dt>
<dd>un software che consente di connettersi direttamente a un database e manipolare il database direttamente senza scrivere un programma. 
</dd>
<dt>chiave esterna</dt>
<dd>una chiave numerica che punta alla chiave primaria di una riga in un’altra tabella. Le chiavi esterne stabiliscono relazioni tra righe memorizzate in tabelle diverse. 
</dd>
<dt>indice</dt>
<dd>dati aggiuntivi che il software del database conserva come righe e inserisce in una tabella per rendere le ricerche molto veloci.  
</dd>
<dt>Chiave logica</dt>
<dd>una chiave che il “mondo esterno” utilizza per cercare una particolare riga. Ad esempio in una tabella di account utente, l’indirizzo email di una persona potrebbe essere un buon candidato come chiave logica per i dati dell’utente. 
</dd>
<dt>normalizzazione</dt>
<dd>progettazione di un modello di dati in modo che nessun dato sia replicato. Archiviamo ogni elemento di dati in un posto nel database e facciamo altrove riferimento ad essi utilizzando una chiave esterna.  
</dd>
<dt>chiave primaria</dt>
<dd>una chiave numerica assegnata a ciascuna riga che viene utilizzata per fare riferimento a una riga in una tabella da un’altra tabella. Spesso il database è configurato per assegnare automaticamente le chiavi primarie quando vengono inserite le righe. 
</dd>
<dt>relazione</dt>
<dd>un’area all’interno di un database che contiene tuple e attributi. Più comunemente chiamata “tabella”. 
</dd>
<dt>tupla</dt>
<dd>una singola voce in una tabella di database che è un insieme di attributi. Più comunemente chiamata “riga”.
</dd>
</dl>

<section class="footnotes">
<hr />
<ol>
<li id="fn1"><p>Anche se in realtà SQLite consente una certa flessibilità nel tipo di dati memorizzati in una colonna, in questo capitolo manterremo una rigorosa distinzione dei nostri tipi di dati in modo che i concetti si possano applicare anche ad altre tipologie di database come MySQL.<a href="#fnref1" class="footnote-back">↩</a></p></li>
<li id="fn2"><p>In generale, quando una frase inizia con “se tutto va bene” scoprirete che il codice deve usare try/except.<a href="#fnref2" class="footnote-back">↩</a></p></li>
</ol>
</section>
</body>
</html>
